ΑΛ). 65] LIBER XV. CAP. 64-69.

ratione gravius auribus Neronis accidisse constitit, qui ut
faciendis sceleribus promptus, ita audiendi quae faceret insolens
flerat. poena Flavi Veianio Nigro tribuno mandatur. is
proximo in agro scrobem effodi iussit, quam visam Flavus ut
humilem et angustam increpans, circumstantibus militibus, 5

7 ‘ne hoc quidem' inquit ‘ex disciplina.' admonitusque fortiter

8 protendere cervicem, ‘utinam ’ ait ‘ tu tam fortiter ferias l ’ et
ille multum tremens, cum vix duobus ictibus caput amputa-
visset, saevitiam apud Neronem iactavit, sesquiplaga inter-
fectum a se dicendo. 10

68. Proximum constantiae exemplum Sulpicius Asper
centurio praebuit, percontanti Neroni, cur in caedem suam
conspiravisset, breviter respondens non aliter tot flagitiis eius

2 subveniri potuisse. turn iussam poenam subiit. nec ceteri
centuriones in perpetiendis suppliciis degeneravere: at non 15
Faenio Rufo par animus, sed lamentationes suas etiam in
testamentum contulit.

3 Opperiebatur Nero, ut Vestinus quoque consul in crimina
traheretur, violentum et insensum ratus: sed ex coniuratis
consilia cum Vestino non miscuerant quidam vetustis in eum 20
simultatibus, plures, quia praeeipitem et insociabilem crede-

4 bant. ceterum Neroni odium adversus Vestinum ex intima
sodalitate coeperat, dum hic ignaviam principis penitus
cognitam despicit, ille ferociam amici metuit, saepe asperis
facetiis inlusus, quae ubi multum ex vero traxere, acrem sui 25

5 memoriam relinquunt. accesserat repens causa, quod Vestinus
Statiliam Messalinam matrimonio sibi iunxerat, haud nescius
inter adulteros eius et Caesarem esse.

69. Igitur non crimine, non accusatore existente, quia
speciem iudicis induere non poterat, ad vim dominationis 30
conversus Gerellanum tribunum cum cohorte militum inmittit
iubetque praevenire conatus consulis, occupare velut arcem
eius, opprimere delectam iuventutem, quia Vestinus inminentes

